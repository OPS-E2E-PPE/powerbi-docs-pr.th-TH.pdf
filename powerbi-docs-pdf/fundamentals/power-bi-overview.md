---
title: Power BI คืออะไร
description: ภาพรวมของ Power BI และส่วนต่าง ๆ ทำงานด้วยกันอย่างไร - Power BI Desktop, บริการของ Power BI, Power BI สำหรับอุปกรณ์เคลื่อนที่, เซิร์ฟเวอร์รายงาน, Power BI Embedded
author: mihart
ms.author: mihart
ms.service: powerbi
ms.subservice: pbi-fundamentals
ms.topic: overview
ms.date: 09/23/2020
LocalizationGroup: Get started
ms.openlocfilehash: acbd0761b481ec4884ab94d50de219a2d753b574
ms.sourcegitcommit: 653e18d7041d3dd1cf7a38010372366975a98eae
ms.translationtype: HT
ms.contentlocale: th-TH
ms.lasthandoff: 12/01/2020
ms.locfileid: "96416542"
---
# <a name="what-is-power-bi"></a>Power BI คืออะไร
**Power BI** คือคอลเลกชันของบริการซอฟต์แวร์ แอป และตัวเชื่อมต่อที่ทำงานร่วมกันเพื่อเปลี่ยนแหล่งข้อมูลที่ไม่เกี่ยวข้องของคุณให้เป็นข้อมูลเชิงลึกที่สอดคล้องกัน แสดงข้อมูลได้ และโต้ตอบได้ ข้อมูลของคุณอาจเป็นสเปรดชีต Excel หรือคอลเลกชันของระบบ Cloud และคลังข้อมูลแบบไฮบริดภายในองค์กร Power BI ช่วยให้คุณเชื่อมต่อกับแหล่งข้อมูลของคุณ แสดงภาพและค้นพบเรื่องสำคัญ รวมถึงแชร์สิ่งเหล่านั้นกับบุคคลหรือทุกคนที่คุณต้องการได้อย่างง่ายดาย

## <a name="the-parts-of-power-bi"></a>ส่วนต่างๆ ของ Power BI
Power BI ประกอบด้วยองค์ประกอบหลายอย่างที่ทำงานร่วมกันโดยเริ่มต้นด้วยข้อมูลพื้นฐานสามประการต่อไปนี้: 
- แอปพลิเคชันสำหรับเครื่องเดสก์ท็อป Windows ที่เรียกว่า **Power BI Desktop**
- บริการ SaaS (*Software as a Service*) แบบออนไลน์ที่เรียกว่า **บริการของ Power BI** 
- **แอปสำหรับอุปกรณ์เคลื่อนที่** Power BI สำหรับอุปกรณ์ Windows, iOS และ Android

![สกรีนช็อตของแผนภาพของ Power B I Desktop บริการ และ Mobile ที่แสดงการรวมของทั้งสามรายการนี้](media/power-bi-overview/power-bi-overview-blocks.png)

องค์ประกอบทั้งสามเหล่านี้ อันได้แก่ &mdash;Pwer BI Desktop บริการ และแอปสำหรับอุปกรณ์เคลื่อนที่&mdash; ได้รับการออกแบบมาเพื่อช่วยคุณในการสร้าง แชร์ และใช้ข้อมูลเชิงลึกทางธุรกิจด้วยวิธีหรือบทบาทที่คุณต้องการได้อย่างมีประสิทธิภาพสูงสุด

นอกเหนือจากนี้ Power BI ยังประกอบด้วยองค์ประกอบอื่นๆ อีกสองประการ:

- **ตัวสร้างรายงาน Power BI** สำหรับการสร้างรายงานที่มีการแบ่งหน้าเพื่อแชร์ในบริการของ Power BI อ่านเพิ่มเติมเกี่ยวกับ [รายงานที่มีการแบ่งหน้า](#paginated-reports-in-the-power-bi-service) ในภายหลังในบทความนี้
- **เซิร์ฟเวอร์รายงาน Power BI** เซิร์ฟเวอร์รายงานภายในองค์กรที่คุณสามารถเผยแพร่รายงาน Power BI ของคุณได้หลังจากที่สร้างใน Power BI Desktop เรียนรู้เพิ่มเติมเกี่ยวกับ [เซิร์ฟเวอร์รายงาน Power BI](#on-premises-reporting-with-power-bi-report-server) ในภายหลังในบทความนี้

## <a name="how-power-bi-matches-your-role"></a>Power BI เหมาะสมกับบทบาทของคุณอย่างไร
วิธีที่คุณใช้ Power BI อาจขึ้นอยู่กับบทบาทของคุณในโครงการหรือในทีม ผู้อื่นในบทบาทอื่นอาจใช้ Power BI แตกต่างกันไป ซึ่งเป็นสิ่งที่สามารถทำได้

ตัวอย่างเช่น คุณอาจใช้ **บริการของ Power BI** เป็นหลักเพื่อดูรายงานและแดชบอร์ด เพื่อนร่วมงานที่ทำงานกับตัวเลขและสร้างรายงานทางธุรกิจอาจใช้งาน **Power BI Desktop** หรือ **ตัวสร้างรายงาน Power BI** เพื่อสร้างรายงาน จากนั้นเผยแพร่รายงานเหล่านั้นไปยังบริการของ Power BI ซึ่งเป็นที่ที่คุณดูได้ และเพื่อนร่วมงานคนอื่นๆ ในแผนกการขายอาจใช้ **แอป Power BI บนโทรศัพท์** เพื่อตรวจดูความคืบหน้าของโควต้าการขาย และดูรายละเอียดลูกค้าเป้าหมาย

ถ้าคุณเป็นนักพัฒนา คุณอาจใช้ Power BI API เพื่อพุชข้อมูลลงในชุดข้อมูล หรือเพื่อฝังแดชบอร์ดและรายงานลงในแอปพลิเคชันแบบกำหนดเองของคุณ มีแนวคิดสำหรับวิชวลใหม่หรือไม่ ลองสร้างด้วยตัวคุณเอง แล้วแชร์กับผู้อื่น  

คุณยังอาจใช้แต่ละองค์ประกอบของ Power BI ในช่วงเวลาที่ต่างกัน โดยขึ้นอยู่กับสิ่งที่คุณต้องการทำหรือบทบาทของคุณในโครงการที่มี

วิธีที่คุณใช้ Power BI สามารถยึดตามลักษณะหรือบริการของ Power BI ซึ่งเป็นเครื่องมือที่ดีที่สุดสำหรับสถานการณ์ของคุณ ตัวอย่างเช่น คุณสามารถใช้ Power BI Desktop ในการสร้างรายงานเกี่ยวกับการส่วนมีส่วนร่วมกับลูกค้าสำหรับทีมของคุณเอง และคุณอาจดูสินค้าคงคลังและความคืบหน้ากระบวนการผลิตในแดชบอร์ดแบบเรียลไทม์ในบริการของ Power BI คุณสามารถสร้างรายงานที่มีการแบ่งหน้าของใบแจ้งหน้าที่เข้าถึงได้ โดยยึดตามชุดข้อมูล Power BI เนื่องจากแต่ละส่วนของ Power BI พร้อมให้บริการแก่คุณ จึงเป็นเหตุผลที่ผลิตภัณฑ์ Power BI มีความยืดหยุ่นและน่าสนใจ

สำรวจเอกสารประกอบที่เหมาะสมกับบทบาทของคุณ:
- Power BI สำหรับ [*ผู้ใช้ทางธุรกิจ*](../consumer/end-user-consumer.md)
- Power BI Desktop สำหรับ [*ผู้สร้างรายงาน*](desktop-what-is-desktop.md)
- ตัวสร้างรายงาน Power BI สำหรับ [*ผู้สร้างรายงานระดับองค์กร*](../paginated-reports/paginated-reports-report-builder-power-bi.md)
- Power BI สำหรับ [*ผู้ดูแลระบบ*](../admin/service-admin-administering-power-bi-in-your-organization.md)
- Power BI สำหรับ *นักพัฒนา*
    * [การวิเคราะห์แบบฝังตัวด้วย Power BI](../developer/embedded/embedding.md)
    * [Power BI อะไรที่ถูกฝังอยู่ใน Azure?](../developer/embedded/azure-pbie-what-is-power-bi-embedded.md)
    * [วิชวลใน Power BI](../developer/visuals/power-bi-custom-visuals.md)
    * [นักพัฒนาสามารถทำอะไรด้วย API ของ Power BI ได้บ้าง](../developer/automation/overview-of-power-bi-rest-api.md)

## <a name="the-flow-of-work-in-power-bi"></a>ลำดับการทำงานใน Power BI
เวิร์กโฟลว์ทั่วไปใน Power BI เริ่มจากการเชื่อมต่อกับแหล่งข้อมูลใน Power BI Desktop และสร้างรายงาน จากนั้น คุณจึงเผยแพร่รายงานนั้นจาก Power BI Desktop ไปยัง บริการของ Power BI และแชร์เพื่อให้ผู้ใช้ทางธุรกิจในบริการของ Power BI และอุปกรณ์เคลื่อนที่ สามารถดู และโต้ตอบกับรายงานได้

เวิร์กโฟลว์นี้เป็นปกติ และแสดงวิธีการทำงานขององค์ประกอบหลักทั้งสามของ Power BI

นี่คือ [การเปรียบเทียบของ Power BI Desktop และบริการของ Power BI](../fundamentals/service-service-vs-desktop.md) โดยละเอียด

## <a name="paginated-reports-in-the-power-bi-service"></a>รายงานที่มีการแบ่งหน้าในบริการ Power BI

เวิร์กโฟลว์อื่นเกี่ยวข้องกับรายงานที่มีการแบ่งหน้าในบริการของ Power BI ผู้สร้างรายงานระดับองค์กรจะเป็นผู้ออกแบบรายงานที่มีการแบ่งหน้าสำหรับพิมพ์หรือแชร์ และยังสามารถแชร์รายงานเหล่านี้ในบริการของ Power BI อีกด้วย ซึ่งเรียกว่า *แบบแบ่งหน้า* เนื่องจากมีการจัดรูปแบบให้พอดีกับหน้า โดยมักใช้สำหรับรายงานการดำเนินงานหรือการพิมพ์ฟอร์มต่างๆ เช่น ใบแจ้งหนี้หรือสำเนาบทสนทนา โดยกำหนดให้แสดงข้อมูลทั้งหมดในตาราง แม้ว่าตารางนั้นต้องใช้พื้นที่หลายหน้า ตัวสร้างรายงานใน Power BI เป็นเครื่องมือแบบเดี่ยวเพื่อใช้เขียนรายงานแบบแบ่งหน้า

:::image type="content" source="media/power-bi-overview/paginated-report-invoice-power-bi-service.png" alt-text="สกรีนช็อตของรายงานที่มีการแบ่งหน้าในบริการของ Power B I":::

อ่านเพิ่มเติมเกี่ยวกับ [รายงานที่มีการแบ่งหน้า](../paginated-reports/paginated-reports-report-builder-power-bi.md) ในบริการของ Power BI

## <a name="on-premises-reporting-with-power-bi-report-server"></a>การรายงานในองค์กรด้วยเซิร์ฟเวอร์รายงาน Power BI

จะเกิดอะไรขึ้น ถ้าคุณจำเป็นต้องเก็บรายงานของคุณในองค์กร กล่าวคือ อยู่ด้านหลังไฟร์วอลล์  ลองอ่านต่อไป

คุณสามารถสร้าง ปรับใช ้และจัดการรายงาน Power BI ใน Power BI Desktop และรายงานที่มีการแบ่งหน้าในตัวสร้างรายงาน ด้วยเครื่องมือและบริการที่พร้อมใช้งานที่เซิร์ฟเวอร์รายงาน Power BI มีให้

![สกรีนช็อตของแผนภาพของ Power B I Desktop บริการ และ Mobile ที่แสดงการรวมของทั้งสามรายการนี้](media/power-bi-overview/power-bi-report-server2.png)

เซิร์ฟเวอร์รายงาน Power BI เป็นโซลูชันที่คุณปรับใช้หลังไฟร์วอลล์ของคุณ และจัดส่งรายงานของคุณไปยังผู้ใช้ที่ถูกต้อง ด้วยวิธีต่างๆ ไม่ว่าจะดูในเว็บเบราว์เซอร์ บนอุปกรณ์เคลื่อนที่ หรือทางอีเมล และเนื่องจากเซิร์ฟเวอร์รายงาน Power BI เข้ากันได้กับ Power BI ในระบบคลาวด์ คุณสามารถย้ายไปยังคลาวด์เมื่อคุณพร้อม 

เรียนรู้เพิ่มเติมเกี่ยวกับ [Power BI Report Server](../report-server/get-started.md)

## <a name="next-steps"></a>ขั้นตอนถัดไป
- [เริ่มต้นใช้งานด่วน: เรียนรู้วิธีการสำรวจบริการของ Power BI](../consumer/end-user-experience.md)   
- [บทช่วยสอน: เริ่มต้นใช้งานกับบริการของ Power BI](service-get-started.md)
- [เริ่มต้นใช้งานด่วน: เชื่อมต่อกับข้อมูลใน Power BI Desktop](../connect-data/desktop-quickstart-connect-to-data.md)
