---
title: ข้อจำกัดของระบบถามตอบของ Power BI
description: ข้อจำกัดปัจจุบันของระบบถามตอบของ Power BI
author: maggiesMSFT
ms.author: maggies
ms.service: powerbi
ms.subservice: pbi-reports-dashboards
ms.topic: conceptual
ms.date: 09/09/2020
ms.openlocfilehash: 6ad81bc88ee559fa08400b5ed8a74dd1a9b6051f
ms.sourcegitcommit: 653e18d7041d3dd1cf7a38010372366975a98eae
ms.translationtype: HT
ms.contentlocale: th-TH
ms.lasthandoff: 12/01/2020
ms.locfileid: "96410033"
---
# <a name="limitations-of-power-bi-qa"></a>ข้อจำกัดของระบบถามตอบของ Power BI

ระบบถามตอบของ Power BI มีข้อจำกัดบางอย่างอยู่ในขณะนี้

## <a name="data-sources"></a>แหล่งข้อมูล

### <a name="supported-data-sources"></a>แหล่งข้อมูลที่ได้รับการสนับสนุน

ระบบถามตอบของ Power BI จะรองรับการกำหนดค่าแหล่งข้อมูลต่อไปนี้ในบริการของ Power BI:

- โหมดการนำเข้า
- เชื่อมต่อสดกับ Azure Analysis Services
- เชื่อมต่อแบบสดกับ SQL Server Analysis Services (ที่มีเกตเวย์)
- ชุดข้อมูล Power BI

ในการกำหนดค่าเหล่านี้แต่ละรายการ ยังรองรับการรักษาความปลอดภัยระดับแถวด้วย

**การสนับสนุน DirectQuery สำหรับคำถามและคำตอบ** (ตัวอย่าง)

โดยในขณะนี้คำถามและคำตอบจะรองรับแหล่งข้อมูล SQL DirectQuery ซึ่งประกอบด้วย SQL Server 2019, Azure SQL Database และ Azure Synapse Analytics คุณสามารถใช้คำถามและคำตอบเพื่อถามคำถามภาษาธรรมชาติกับแหล่งข้อมูลเหล่านี้ได้ มีการเปลี่ยนแปลงเล็กน้อยในหนึ่งในการทำงานของคำถามและคำตอบเมื่ออยู่ในโหมด DirectQuery นั่นคือ: หลังจากที่คุณพิมพ์คำถามของคุณแล้ว คุณเลือกปุ่ม **ส่ง** การเปลี่ยนแปลงนี้จะป้องกันไม่ให้แหล่งข้อมูล DirectQuery มีคิวรีที่ไม่จำเป็นมากจนเกินไปในขณะที่คุณพิมพ์

คำถามและคำตอบไม่รองรับแหล่งข้อมูล DirectQuery อื่น เราจะไม่บล็อกคำถามและคำตอบทั้งหมด หากคุณมีแหล่งข้อมูล DirectQuery อื่น ๆ ในชุดข้อมูลของคุณ แต่อาจตอบคำถามบางข้อไม่ถูกต้องหรือตอบกลับมาเป็นข้อผิดพลาดได้

### <a name="data-sources-not-supported"></a>ไม่รองรับแหล่งข้อมูล

ในปัจจุบัน ระบบถามตอบของ Power BI ยังไม่รองรับการกำหนดค่าต่อไปนี้:

- การรักษาความปลอดภัยระดับออบเจ็กต์ที่มีแหล่งข้อมูลชนิดใดก็ตาม
- โมเดลแบบรวม
- บริการการรายงาน 

## <a name="tooling-limitations"></a>ข้อจำกัดของการใช้เครื่องมือ

กล่องโต้ตอบการใช้เครื่องมือใหม่ช่วยให้ผู้ใช้สามารถปรับแต่งและปรับปรุงภาษาธรรมชาติในระบบถามตอบ หากต้องการเรียนรู้เพิ่มเติมเกี่ยวกับการใช้เครื่องมือ ให้อ่าน [คำแนะนำเกี่ยวกับการใช้เครื่องมือถามตอบ](q-and-a-tooling-intro.md)

## <a name="review-question-limitations"></a>ข้อจำกัดของคำถามตรวจสอบ

คำถามตรวจสอบจะเก็บเฉพาะคำถามที่ถามกับแบบจำลองข้อมูลของคุณไว้นานถึง 28 วัน เมื่อใช้ความสามารถของคำถามตรวจสอบใหม่ คุณอาจสังเกตเห็นว่าคำถามบางข้อไม่ได้รับการบันทึกไว้ ซึ่งไม่มีการบันทึกโดยการออกแบบ เนื่องจากกลไกจัดการภาษาธรรมชาติดำเนินการตามชุดขั้นตอนการล้างข้อมูลเพื่อให้มั่นใจว่าการเคาะแป้นพิมพ์ที่ผู้ใช้กระทำทุกครั้งจะไม่ถูกบันทึกหรือแสดง

ผู้ดูแลระบบของ Power BI สามารถใช้การตั้งค่าผู้เช่าเพื่อจัดการความสามารถในการจัดเก็บคำถาม สิทธิ์ต่าง ๆ จะขึ้นอยู่กับกลุ่มความปลอดภัย 

ผู้ใช้ยังสามารถป้องกันไม่ให้บันทึกคำถามของพวกเขาโดยเลือก **การตั้งค่า** > **ทั่วไป** และยกเลิกการเลือก **อนุญาตให้ระบบถามตอบบันทึกการออกเสียงของฉัน** 

## <a name="teach-qa-limitations"></a>ข้อจำกัดของการสอนระบบถามตอบ

การสอนระบบถามตอบช่วยให้คุณสามารถแก้ไขข้อผิดพลาดสองชนิดได้แก่:

- กำหนดคำสำหรับเขตข้อมูล
- กำหนดคำที่เป็นเงื่อนไขตัวกรอง

ขณะนี้เราไม่รองรับการกำหนดคำศัพท์ที่รู้จักใหม่หรือกำหนดเงื่อนไขหรือวลีประเภทอื่น นอกจากนี้เมื่อกำหนดเงื่อนไขการกรอง คุณสามารถใช้ภาษาได้เพียงบางส่วนที่จำกัดไว้เท่านั้น ซึ่งรวมถึง:

- ประเทศซึ่งก็คือสหรัฐอเมริกา
- ประเทศซึ่งไม่ใช่สหรัฐอเมริกา
- ผลิตภัณฑ์ > 100
- ผลิตภัณฑ์มากกว่า 100
- ผลิตภัณฑ์ = 100
- ผลิตภัณฑ์เท่ากับ 100
- ผลิตภัณฑ์ < 100
- ผลิตภัณฑ์น้อยกว่า 100

> [!NOTE]
> การใช้เครื่องมือถามตอบจะรองรับเฉพาะโหมดการนำเข้าเท่านั้น ซึ่งไม่รองรับการเชื่อมต่อไปยังแหล่งข้อมูลภายในองค์กรหรือ Azure Analysis Services ข้อจำกัดปัจจุบันนี้จะหายไปจาก Power BI ในรุ่นที่ออกมาภายหลัง

### <a name="statements-not-supported"></a>ไม่รองรับคำสั่ง

- ไม่ได้สนับสนุนหลายเงื่อนไข สำหรับการแก้ปัญหาเฉพาะหน้า ให้สร้างคอลัมน์จากการคำนวณ DAX ที่ประเมินบูลีนของคำสั่งแบบหลายเงื่อนไขและใช้เขตข้อมูลนี้แทน
- หากคุณไม่ได้ระบุเงื่อนไขตัวกรองเมื่อระบบถามตอบพร้อมท์สำหรับชุดย่อยของข้อมูล คุณจะไม่สามารถบันทึกคำจำกัดความได้แม้ว่าคำสั่งทั้งหมดจะไม่มีขีดเส้นใต้สีแดงก็ตาม

## <a name="next-steps"></a>ขั้นตอนถัดไป

มีแนวปฏิบัติที่ดีที่สุดหลายประการสำหรับการพัฒนากลไกจัดการภาษาธรรมชาติ สำหรับข้อมูลเพิ่มเติม โปรดดูที่ [แนวทางปฏิบัติที่ดีที่สุดสำหรับการถามตอบ](q-and-a-best-practices.md)
